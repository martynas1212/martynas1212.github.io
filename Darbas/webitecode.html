<!DOCTYPE html>
<html>
    <head>
        <meta charset="utf-8">
        <link rel="icon" href="img\icon.jpg">
        <link rel="stylesheet" type="text/css" href="style.css">
        <title>Rodas</title>
    </head>
    <body>
        <h1 id="sitetitle">Kelionė į Rodą</h1>
        <p class="textstyle">Netoli Turkijos krantų, žydrų jūros bangų glostoma, plyti Graikijai priklausanti Rodo sala. Šis žemės lopinėlis garsėja užburiančiais vaizdais ir geru klimatu – saulė ten šypsosi beveik ištisus metus. Todėl nieko keisto, kad pastaraisiais metais kelionės į Rodo salą suvilioja vis daugiau atostogautojų. Prieš išsiruošiant į Rodą neprošal geriau pažinti šią salą, pasak legendų, sukurtą paties saulės dievo Helijo.</p>
        <h2 class="ptitle">Geras oras visais metų laikais</h2>
        <p class="textstyle">Keliautojus į šią salą Egėjo jūroje traukia palankus klimatas. Negana to, kad dažna diena Rode yra saulėta ir giedra, atostogautojus lepina ir šiluma. Net sausį vidutinė temperatūra nenukrenta žemiau 15 °C, o įsibėgėjus vasarai termometro stulpelis perlipa 35 °C žymą. Tokiomis karštomis dienomis gelbsti tik nuo jūros pučiantis vėjelis ir šiltas Egėjo jūros vanduo. Orai Rodo saloje gana sausi, dažniau palyja tik žiemos mėnesiais. Džiugina ši sala ir maudynių mėgėjus – net pačiame viduržiemy vandens temperatūra siekia 17–18 °C, t. y. tiek, kiek dažną vasaros dieną Baltijos jūroje. Nors karščio išlepintiems vietiniams tokios temperatūros vanduo gali pasirodyti pernelyg vėsus, nuo žiemos speigų pabėgę atostogautojai naudojasi proga bent pabraidyti maloniai šiltoje Egėjo jūroje.</p>
        <h2 class="ptitle">Kolosas – vienas iš 7 pasaulio stebuklų</h2>
        <p class="textstyle">Vienas antikos padavimas byloja, kad Rodo salą sau susikūrė saulės dievas Helijas, per darbus pamiršęs atvykti į dievų surengtas žemių dalybas. Lopinėlį žemės žydroje jūroje jis pavadino savo žmonos Rodės vardu. Todėl salos gyventojai save laiko Helijo vaikais. Iš pagarbos saulės dievui III a. pr. Kr. iškilo garsusis Rodo kolosas – įspūdinga net 36 m aukščio statula, vaizdavusi dievą Heliją. Kolosas buvo įtrauktas į 7 pasaulio stebuklų sąrašą. Ir ne veltui – bronzinė statula tviskėjo saulės spinduliuose ir iš tolo rodė kelią laivams, plaukdavusiems į Rodo uostą. Retas senovės Graikijos miestas galėjo pasigirti tokia didinga skulptūra. Deja, nepraėjus nė septyniems dešimtmečiams kilo galingas žemės drebėjimas, ir iš Rodo koloso liko tik griuvėsiai ir posakis „milžinas molinėmis kojomis“. Nors būta minčių skulptūrą atstatyti, prietaringi salos gyventojai nusprendė: dievui Helijui ji nepatiko, todėl ir sugriuvo. VII a. kolosui naudotas metalas buvo parduotas ir išgabentas iš Rodo.</p>
        <h2 class="ptitle">Lankytinos vietos Rodo saloje</h2>
        <ul>
            <li class="textstyle"><i>Rodas – didžiausias viduramžių miestas Europoje</i></li>
            <li class="textstyle"><i>Drugelių slėnis</i></li>
            <li class="textstyle"><i>Antikinės gyvenvietės: Lindas, Kamiras ir Jelisas</i></li>
        </ul>
        <img src="img\rodas.jpg">
        <img src="img\slenis.jpg">
        <img src="img\lindas.jpg">
        <p id="incials">Martynas Budrevičius</p>
    </body>
</html>